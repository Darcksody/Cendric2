dl_npc_inina
----------------------------------
DL_Inina_Hey:Tschou junge Magier. I bi d''Inina, Hohiprieschterin vode Kleriker. Wie chani dr häufä?
DL_Inina_WhatDoing:Gsesch dä Schryn da? Sini Chraft isch gschwächt. Mir si da zum usefinge wieso.
DL_Inina_Shrine:Äs isch ä Schryn vom ewigä Liecht. Magier u Normaustärblechi chöi da härä cho zum Sterchi u Fridä im Gebät z''fingä.
DL_Inina_PowerWeakened:Es gseht so us, aus würd d''heilig Magie vom Schryn dür ä angeri Magie gstört wärdä. Mir müesse däm ufe Grund gah.
DL_Inina_PowerWeakenedNot:Aber... komisch. I cha d''Aura nümme gspüre. Villäch isch öppis passiert...
DL_Inina_WhatDo:Mir hei eini vü üsne Paladinä i d''Höhli hingerem Schryn gschickt. Aber bis iz ischsi no nid zrügg cho.
DL_Inina_MissingPaladin1:Ja, villäch chaschnis häufä. Dr Paladin womer id Höhli gschickt hei heisst Marcus.
DL_Inina_MissingPaladin2:Är het mi Ahänger mitgno. Äs spezieus Schmuckstück wo heilig Energie bsitzt und im Dunklä lüchtet. Är sött auso eifach z''finge si.
DL_Inina_MissingPaladin3:Du söttisch besser öppis mitnäh, wodr dr Wäg belüchtet. I cha di nid begleite, wüu ig immer no probiere, d''Magie vom Schryn z''lüütere.
DL_Inina_Farmers:Äs het äs paar Vorfäu gäh vo Bürger, wo d''Stadt vrlah hei u nie me si zrügg cho. Ds Problem isch gad viu wichtiger aus es paar vrmissti Schäfli.
DL_Inina_MissingPeople:Mir vrmuete das die Vorfäu äuä mit dere komische magische Energie, womer hie beobachtä, z''düe het. Mir suechä aber immer no Bewiisä für ds.
DL_Inina_Mage:Z ewigä Liecht isch güetig zudr. Du hesch ä sehr spezieui Aura. (Rundzelet d''Stirn) Auderdings... öppis stimmt mit dir nid. E komischi Chraft schint dini Magie z''störe.
DL_Inina_Aura:Äuää, i cha sä nur gspüre. Äs git nur sehr wenigi Magier wo Auras chöi gseh, die Sehendä. Leider ghöri da nid drzue.
DL_Inina_WhereLight:Du bruchsch ä Facklä. I ha leider keni drbi, aber bimr sicher, dass de bim Buur eini chasch choufe.
DL_Inina_WhereSearch:Är isch i Westä zurä Höhli gangä.
DL_Inina_WhatsInForMe:Ja auso, da du ä Magier bisch, chani dir dr Wäg vom Ewigä Liecht bibringä. Du bruchsch ab izä ke Facklä meh.
DL_Inina_FoundPaladin:Ou Neei. Ds isch ja schlimm. I sprichä gad es Gebät für ihn. Är isch ä guetä Maa gsi. Oh, und merci, dasde mi Ahänger hesch zrüggbracht.
DL_Inina_FoundPaladin2:Mir müesse unbedingt usefingä was drhinger steckt.
DL_Inina_LearnLight1:Ja du hesch di würdig erwisä, dr Wäg vom ewigä Liecht z''leerä.
DL_Inina_LearnLight2:Fürnäs magischs Liecht z''erschaffä bruchsch zersch ä Waffä wo heiligi Magie cha fokusierä. När muesch die heiligi Energie um di bündle und zum lüchtä bringe.
DL_Inina_LearnLight3:Nimm die Schriftrouä. Si erklärtdr aues wodä muesch wüssä.
DL_Inina_NoTeach:Mir chöi no nid sägä ob dis Härz rein isch. Du muesch zersch biwiisä, dass du üs hiufsch.
DL_Inina_Mark:(Zuckt zämä) Bim Ewigä Liecht! Da isch ä Fluech und dä gseht nid guet us...
DL_Inina_WhatIsMark:Weni mi nid irre, ischs ä Fluech, wo da isch für di ufzspüre.
DL_Inina_MarkGetRid:Dörfi? (Legt ä Finger uf z Zeichä und ziehtnä gad widr zrügg) Nei, so klappt das nid. Die Art vo Magie isch mir nid ghüür.
DL_Inina_MarkGetRid2:Wenn du ds wüklech wosch loswärdä, denn frag d''Alchemistin Syrah um Rot, wedä nach Gandria chunsch. Si kenntsäch mit so Flüech besser us aus ig.
DL_Inina_MarkWhoWould:Naja, d''Paladin bruchä ä ähnlächi Technik für Gfangeni z''markiere und z''ufspürä. We du würklech nid weisch, wieso du ds hesch, de hesch äuä ächt es Problem.
DL_Inina_FoundNote:Oh, merci. Mau luegä... (Liest d''Notiz sorgfäutig)
DL_Inina_FoundNote2:Äs schiint, aus hät är probiert, über äs Biescht z''schribä, wo mönschä zu Wöuf vrwandlet. Villäch isch wäg däm Ding oh die komischi Aura da...
DL_Inina_FoundNote3:Wüu du schomau lebändig dür die Höhli bisch cho, bringschs äuä oh härä, das Biescht z''fingä und z''tötä? Due hätsch mini ewigi Dankbarkeit... und I würddr natürlech oh gnue Gold gäh drfür.
DL_Inina_BeastSlain:Ja, i has scho gspürt. Die bösi Magie, wo dr Schryn vrnäblet het, isch wäg.
DL_Inina_BeastSlain2:Du hesch üs ä grosse Gfaue gmacht. Da, nimm dr Bütu mit Gold aus Belohnig.
DL_Inina_BeastSlain3:I bi uf z höchschtä beiidruckt vo dinä Fähigkeitä, Magier. Du chönntsch ä würdige Initiant fürd Kleriker si. (Nimmt äs Stück Papier u schriibt öppis druf)
DL_Inina_BeastSlain4:Da, nimm ds Empfähligsschribä u brings zum Kommandant Lloyd, wedä idr Stadt bisch. Är isch dr Ahführär vodä Paladin.
DL_Inina_BeastSlain5:Ds Ewigä Liecht wird di füehre.
